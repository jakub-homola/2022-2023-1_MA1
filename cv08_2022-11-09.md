
8\. cvičení, 9. 11. 2022
========================





Aplikace derivací
=================



Tečna ke grafu funkce
---------------------

Rovnici tečny ke grafu funkce $f$ v bodě $x_0$ lze vyjádřit jako

$t(x) = f(x_0) + f^\prime(x_0)(x-x_0)$

### Příklady: najděte rovnici tečny ke grafu funkce $f$ v bodě $x_0$
- $f(x) = x^2 + 3, \quad x_0=1$
    - $t(x) = 2x + 2$
- $f(x) = \sin(x), \quad x_0=\frac{\pi}{6}$
    - $t(x) = \frac{\sqrt{3}}{2}x + \frac{1}{2} - \frac{\sqrt{3}\pi}{12}$



l'Hospitalovo pravidlo
----------------------

Při výpočtu limity funkce, kdy po dosazení vychází $\frac{0}{0}$ nebo $\frac{cokoliv}{\infty}$, můžeme použít l'Hospitalovo pravidlo:

> $"\quad \lim_{x \rightarrow x_0} \frac{f(x)}{g(x)} = \frac{0}{0} \quad \text{nebo} \quad \frac{cokoliv}{\infty} \quad "$  
> $\quad \implies$  
> $\lim_{x \rightarrow x_0} \frac{f(x)}{g(x)} = \lim_{x \rightarrow x_0} \frac{f^\prime(x)}{g^\prime(x)}$, pokud limita na pravé straně existuje

### Příklady: vypočtěte limitu funkce pomocí l'Hospitalova pravidla
- $\lim_{x \rightarrow 0} \frac{\sin(x)}{x}$
    - $1$
- $\lim_{x \rightarrow 0} \frac{1-\cos(x)}{x^2}$
    - $\frac{1}{2}$
- $\lim_{x \rightarrow 0} \frac{e^x-1}{x}$
    - $1$
- $\lim_{x \rightarrow 0} \frac{e^{2x}-2x-1}{\sin^2(3x)}$
    - $\frac{2}{9}$
- $\lim_{x \rightarrow 0+} x \ln(x)$
    - $0$



Intervaly ryzí monotonie
------------------------

Jak jsem říkal když jsme začínali derivace - derivace je vlastně směrnice tečny. Pokud je směrnice kladná, tak je tečna rostoucí, a pokud je záporná, tak klesající.

S derivací je to stejně - pokud je derivace funkce v nějakém bodě kladná, tak je ta funkce na okolí toho bodu rostoucí, pokud záporná tak naopak klesající. Pokud je derivace kladná (resp. záporná) na nějakém celém intervalu, pak můžeme o té funkci říct, že je na tom intervalu rostoucí (resp. klesající).

Věta:
> Funkce $f$ spojitá v intervalu $I$ a krajními body $a,b \in \mathbb{R}^*$  
> $\forall x \in (a,b) : f^\prime(x)>0$  
> $\quad \implies$  
> Funkce $f$ je na intervalu I rostoucí

Obdobně klesající $(f^\prime(x)<0)$, neklesající $(f^\prime(x) \ge 0)$, nerostoucí $(f^\prime(x) \le 0)$, konstantní $(f^\prime(x)=0)$

Ryze monotónní - rostoucí nebo klesající

Monotónní - nerostoucí nebo neklesající

Postup při hledání intervalů ryzí monotonie: zjistit definiční obor $f$. Zderivovat $f$ a najít všechna $x$ pro která je $f^\prime(x)=0$ (stacionární body). Zaznačit na reálnou osu všechny takové body plným kolečkem, prázdným kolečkem označit "díry" v definičním oboru a nějak označit kraje definičního oboru. Na intervalech které jsou uvnitř definičního oboru mezi kolečky dosadit hodnotu do $f^\prime$, jestli je kladná nebo záporná, a podle toho napsat + nebo - k tomu intervalu. K + nakreslit šipku $\nearrow$ značící rostoucí, k - šipku $\searrow$ značící klesající. Sousední intervaly, kde je stejná monotonie a jsou spojené plným kolečkem, spojíme v jeden interval. Pak napsat odpověď ve kterých intervalech je funkce rostoucí a klesající. Kraje intervalů bereme podle "plnosti" koleček (plné = patří do intervalu, prázdné = nepatří).

### Příklad: najděte intervaly ryzí monotonie funkce $f$
- $f(x) = 2x^3 - 3x^2 - 12x + 1$
    - $f$ je rostoucí na $(-\infty, -1\rangle$ a na $\langle 2, \infty )$
    - $f$ je klesající na $\langle -1, 2 \rangle$



Lokální extrémy
---------------

Lokální maximum - bod, ve kterém je funkce na okolí toho bodu největší.

Stacionární bod - bod, ve kterém je derivace nulová.

Definice:
> $f$ má v $x_0$ ostré lokální maximum  
> $\quad \iff$  
> $\exists \varepsilon > 0 \enspace \forall x \in P(x_0,\varepsilon) : f(x) < f(x_0)$

> ostré lokální minimum: $f(x) > f(x_0)$

> lokální maximum: $f(x) \le f(x_0)$

> lokální minimum: $f(x) \ge f(x_0)$

Věta: nutná podmínka existence lokálního extrému
> $f$ má v $x_0$ lokální extrém  
> $\quad \implies$  
> $f'(x_0) = 0$ nebo $f'(x_0)$ neexistuje

Tedy lokální extrémy jsou jenom tam, kde je derivace nulová, nebo tam, kde derivace neexistuje. Nikde jinde. Stačí tedy kontrolovat jenom tyto body.

Věta: postačující podmínka existence lokálního extrému
> $f^\prime (x_0) = 0   \wedge   f^{\prime\prime}(x_0) > 0$  
> $\quad \implies$  
> $f$ má v $x_0$ ostré lokální minimum

> $f^\prime (x_0) = 0   \wedge   f^{\prime\prime}(x_0) < 0$  
> $\quad \implies$  
> $f$ má v $x_0$ ostré lokální maximum

dále: pokud jsou všechny derivace až po $(n-1)$-ní nulové a nenulová je až $n$-tá derivace, pak v $x_0$ je lokální extrém, pokud n je sudé. Minimum/maximum se pak určí podle znaménka té první nenulové derivace. Pokud je n liché, pak v $x_0$ lokální extrém není.

Postup při hledání lokálních extrémů: najdeme všechny stacionární body (tj. body, kde $f^\prime(x) = 0$) a body, ve kterých neexistuje derivace (ale jsou v $Df$). Existenci lokálního extrému ve stacionárních bodech určíme pomocí druhé derivace (příp. dalších derivací), podle znaménka pak určíme, zda se jedná o minimum/maximum. U bodů, kde neexistuje derivace, zkontrolujeme ryzí monotonii zleva a zprava, podle čehož určíme, zda je tam lokální extrém, případně jaký.

### Příklad: najděte všechny lokální extrémy funkce $f$
- $f(x) = 2x^3 - 3x^2 - 12x + 1$
    - $f$ má v bodě $-1$ ostré lokální maximum
    - $f$ má v bodě $2$ ostré lokální minimum
