
13\. cvičení, 8. 12. 2022
=========================



Určitý integrál
---------------

Motivace: výpočet plochy pod křivkou. Máme nějakou funkci $f$, a chceme spočítat jakou velikost má plocha mezi osou x a tou funkcí pro $x \in (a,b)$, přičemž plochy které jsou nad osou x se počítají kladně, ale plochy pod osou x se odečítají. To přesně umí určitý integrál.

Značení: $\displaystyle \int_a^b f(x) \ \mathrm{d}x$

Vlastnosti:
- Pokud $a < c < b$, $\displaystyle \int_{a}^{b} f(x) \ \mathrm{d}x = \displaystyle \int_{a}^{c} f(x) \ \mathrm{d}x + \displaystyle \int_{c}^{b} f(x) \ \mathrm{d}x$
    - Interval $(a,b)$ si můžeme rozdělit na dva intervaly $(a,c)$ a $(c,b)$ (nebo dva intervaly můžeme spojit)
- $\displaystyle \int_{a}^{a} f(x) \ \mathrm{d}x = 0$
    - Určitý integrál přes degenerovaný intervalu nulové délky je nulový
- Pokud $f$ je **sudá** funkce, $\displaystyle \int_{-a}^{a} f(x) \ \mathrm{d}x = 2 \int_{0}^{a} f(x) \ \mathrm{d}x$
    - Integrál sudé funkce přes symetrický interval se dá napsat jako 2x integrál z poloviny toho intervalu
- Pokud $f$ je **lichá** funkce, $\displaystyle \int_{-a}^{a} f(x) \ \mathrm{d}x = 0$
    - Integrál liché funkce na symetrickém intervalu je nulový.
- $\displaystyle \int_{a}^{b} f(x) \ \mathrm{d}x = -\int_{b}^{a} f(x) \ \mathrm{d}x$
    - Můžeme prohodit meze, ale musíme i změnit znaménko
- $\displaystyle \int_{a}^{b} f(x) \ \mathrm{d}x \pm \int_{a}^{b} g(x) \ \mathrm{d}x = \int_{a}^{b} f(x) \pm g(x) \ \mathrm{d}x$
    - Určitý integrál je lineární, ale jenom pokud integrujeme přes stejný interval



### Výpočet pomocí primitivní funkce

Věta:
> Nechť $F$ je primitvní funkce k funkci $f$ na $(a,b)$ a nechť $f$ i $F$ jsou spojité v $\langle a,b \rangle$, kde $-\infty < a < b < \infty$  
> $\quad \implies$  
> $\displaystyle \int_a^b f(x) \ \mathrm{d}x = F(b) - F(a)$

Obvykle si ještě pomáháme tím, že zvlášť spočítáme primitivní funkci (neurčitý integrál), tu si dáme do hranaté závorky a označíme si meze, a ty meze dosadíme až potom:
- $\displaystyle \int_a^b f(x) \ \mathrm{d}x = \left[ F(x) \right]_a^b = F(b) - F(a)$

Příklady:
- $\displaystyle \int_{-2}^{3} x^2-2x-4 \ \mathrm{d}x$
    - $-\frac{40}{3}$
- $\displaystyle \int_{1}^{4} \frac{1}{x} \ \mathrm{d}x$
    - $\ln(4)$
- $\displaystyle \int_{0}^{2} 4x-3e^x \ \mathrm{d}x$
    - $11 - 3e^2$
- $\displaystyle \int_{-\frac{\pi}{2}}^{\frac{\pi}{2}} \cos(x) \ \mathrm{d}x$
    - $2$
- $\displaystyle \int_{0}^{\sqrt{3}} \frac{1}{1+x^2} \ \mathrm{d}x$
    - $\frac{\pi}{3}$
- $\displaystyle \int_{2}^{4} x + 1 + \frac{2}{x} - \frac{3}{x^2} \ \mathrm{d}x$
    - $\frac{29}{4} + \ln(4)$
- $\displaystyle \int_{-1}^{5} |x-1|+2 \ \mathrm{d}x$
    - $22$



### Per partes v určitém integrálu

Jedna možnost je zase spočítat neurčitý integrál, a pak klasicky dosadit. Ale jde to i jednodušeji - dosadíme meze už při per partes:

Věta:
> Nechť funkce $u$ a $v$ mají v $\langle a,b \rangle$ spojité derivace  
> $\quad \implies$  
> $\int_{a}^{b} u v^\prime \ \mathrm{d}x = |\dots per\ pertes \dots| = [ uv ]_a^b - \int_a^b u^\prime v \ \mathrm{d}x$

Příklady:
- $\displaystyle \int_{0}^{3\pi} x \sin(x) \ \mathrm{d}x$
    - $3\pi$
- $\displaystyle \int_{0}^{\ln(2)} x e^{-x} \ \mathrm{d}x$
    - $\frac{1}{2}(1-\ln(2))$
- $\displaystyle \int_{-1}^{3} (x^2 + 2x - 4) e^x \ \mathrm{d}x$
    - $5e^3 + \frac{3}{e}$
- $\displaystyle \int_{\frac{1}{e}}^{e} | \ln(x) | \ \mathrm{d}x$
    - $2 - \frac{2}{e}$



### Substituce v určitém integrálu

Opět, můžeme zase spočítat neurčitý integrál a pak do výsledku dosadit. Ale zase to jde i jinak, bez toho aniž bychom museli na konci dosazovat zpátky - pokud při výpočtu určitého integrálu použijeme substituci, musíme pak ale změnit i meze:

Věta:
> Funkce $g$ má spojitou derivaci v $\langle a,b \rangle$  
> Funkce $g$ zobraruje interval $\langle a,b \rangle$ do intervalu $J \subset \mathbb{R}$
> Funkce $f$ je spojitá v $J$  
> $\quad \implies$  
> $\displaystyle \int_{a}^{b} f(g(x))g^\prime(x) \ \mathrm{d}x = \int_{g(a)}^{g(b)} f(t) \ \mathrm{d}t$
- Lze použít na jednu i na druhou stranu, tj. pro první i pro druhou substituční metodu.

Jinak řečeno (pro první subst. metodu), $\displaystyle \int_{a}^{b} f(g(x))g^\prime(x) \ \mathrm{d}x = \ \ |t=g(x),\ dt=g^\prime(x) dx |\ \ = \int_{g(a)}^{g(b)} f(t) \ \mathrm{d}t = \left[ F(x) \right]_{g(a)}^{g(b)} = F(g(b)) - F(g(a))$

Příklady:
- $\displaystyle \int_{2}^{3} \frac{1}{3x-5} \ \mathrm{d}x$
    - $\frac{\ln(4)}{3}$
- $\displaystyle \int_{-1}^{1} \frac{2x-2}{x^2-2x+3} \ \mathrm{d}x$
    - $-\ln(3)$
- $\displaystyle \int_{0}^{\frac{\pi}{2}} \sin^3(x) \cos^2(x) \ \mathrm{d}x$
    - $\frac{2}{15}$

Další příklady:
- $\displaystyle \int_{0}^{2} x^3 e^{x^2} \ \mathrm{d}x$
    - $\frac{3}{2}e^4 + \frac{1}{2}$
- $\displaystyle \int_{0}^{\frac{1}{2}} \arccos(x) \ \mathrm{d}x$
    - $\frac{\pi}{6} + 1  - \frac{\sqrt{3}}{2}$



### Obsah plochy ohraničené křivkami

Nejdřív je potřeba si načrtnout grafy těch křivek, a zjistit plochu, jejíž vlastně chceme spočítat. Pak si zjistíme meze přes které budeme integrovat. Plocha se pak obvykle počítá jako integrál vrchní křivky mínus integrál spodní křivky, které plochu ohraničují. Případně můžeme plochu rozdělit na dvě a integrovat zvlášť.

Příklady: vypočtěte obsah plochy ohraničené křivkami o rovnicích
- $y=x^2,\quad y=2x$
    - $\frac{4}{3}$
- $y=6+4x-x^2,\quad y=1$
    - $36$
- $xy=4,\quad x+y=5$
    - $\frac{15}{2} - 8\ln(2)$
- $y=x^2, y=\frac{2}{1+x^2}$
    - $\pi - \frac{2}{3}$
- $x=y^2,\quad xy=1,\quad y=2$
    - $\frac{7}{3} - \ln(2)$
