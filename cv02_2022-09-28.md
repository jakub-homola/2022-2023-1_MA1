
2\. cvičení, 28. 9. 2022
========================

státní svátek. ale není čas ztrácet čas, semestr už je tak zkrácený o dva týdny

oficiálně máte toto cvičení jako samostudium. ale dávám vám k němu ještě video, viz TODO ODKAZ







Matematická indukce
===================

Věta (princip matematické indukce)
> Nechť $M \subset \mathbb{N}$ je taková množina, že platí
>> $1 \in M$  
>> $\forall n \in M : (n+1) \in M$.
>
> Pak  
>> $M = \mathbb{N}$

Prvnímu předpokladu ( $1 \in M$ ) budeme říkat základní případ. Druhému předpokladu ( $\forall n \in M : (n+1) \in M$ ) se říká indukční krok.

Jak dokážeme, že spadnou všechny kostky domina? Nejdřív dokážeme, že spadne první kostka. A potom dokážeme, že všechny kostky, které spadnou, shodí i tu další.

Jak dokážeme, že jsou v množině $M$ *všechna* přirozená čísla? Nejdřív dokážeme, že je v množině $M$ první číslo (jednička). A potom dokážeme, že pro každé číslo, které v množině $M$ je, je v $M$ i to další.

// spadnout $\approx$ být v množině $M$

Jak teda dokážeme, že nějaká výroková forma platí pro všechna přirozená čísla? Označíme množinu $M$ jako množinu všech přirozených čísel, pro která daná forma platí. A pak pomocí matematické indukce dokážeme, že $M = \mathbb{N}$, tj. že ta množina je opravdu **rovna** množině přirozených čísel. Tím vlastně dokážeme, že forma platí pro všechna přirozená čísla.

ukázkový příklad: dokažte pomocí matematické indukce, že $\forall n \in \mathbb{N} : 1+2+3+\dots+n = \frac{n\cdot(n+1)}{2}$

Chceme zjistit, jestli výraz (výroková forma) $1+2+3+\dots+n = \frac{n\cdot(n+1)}{2}$ platí pro všechna přirozená čísla. Označím si množinu $M$ jako množinu všech přirozených čísel, pro která výraz platí. $M = \lbrace k \in \mathbb{N} : 1+2+3+\dots+k = \frac{k\cdot(k+1)}{2} \rbrace$. Teď chceme dokázat, že $M = \mathbb{N}$. K tomu nám stačí dokázat předpoklady věty o principu matematické indukce. Začneme základním případem. $1 = \frac{1\cdot(1+1)}{2}=1$, tedy $1 \in M$. Následuje indukční krok. Předpokládejme, že $n \in M$, tedy že $1+2+3+\dots+n = \frac{n\cdot(n+1)}{2}$. Máme ukázat, že pak $(n+1) \in M$, tj. máme ukázat že $1+2+3+\dots+n+(n+1) = \frac{(n+1)\cdot((n+1)+1)}{2}$. Protože $1+2+3+\dots+n+(n+1) = \frac{n\cdot(n+1)}{2} + (n+1) = \frac{n\cdot(n+1) + 2\cdot(n+1)}{2} = \frac{(n+2)(n+1)}{2} = \frac{(n+1)((n+1)+1)}{2}$, tak $(n+1) \in M$. Jak jsme ukázali, $1 \in M$ a zároveň $\forall n \in M : (n+1) \in M$, tedy $M = \mathbb{N}$. $\blacksquare$

další příklady. dokažte pomocí matematické indukce:
- $\forall n \in \mathbb{N} : 1+3+5+...+(2n-1) = n^2$
- $\forall n \in \mathbb{N} : 1^3 + 2^3 + ... + n^3 = \frac{n^2 \cdot (n+1)^2}{4}$
- $\forall n \in \mathbb{N}, n \ge 3 : n^2 \ge 2n+1$
- $\forall n \in \mathbb{N}, n \ge 4 : 2^n \ge n^2$
- pro libovolné přirozené číslo n platí, že číslo $n^3+2n$ je dělitelné třemi
    - $\forall n \in \mathbb{N} \enspace  \exists k \in \mathbb{Z}   : n^3+2n = 3k$







Definiční obor funkce
=====================

funkce je zobrazení z $\mathbb{R}$ do $\mathbb{R}$. Každému $x$ z definičního oboru $Df \subset \mathbb{R}$ přiřadí právě jednu hodnotu $f(x)$ z oboru hodnot $Hf \subset \mathbb{R}$.

funkce se dá zadat několika způsoby. Každá funkce ale má svůj definiční obor. Definiční obor je **množina**, která je podmnožinou reálných čísel.

funkce se dá zadat např. definičním oborem a předpisem, tj. $f(x) = x^2 + \ln(x) - \frac{14}{x+2}$, $Df=\lparen 3,7 \rangle$.

pokud není definiční obor zadaný, pak je definiční obor množina všech reálných čísel takových, pro která má daný předpis smysl

příklady: určete definiční obor funkce dané předpisem
1.  $f(x) = \frac{1}{x}$
    - $Df = \mathbb{R} \setminus \lbrace 0 \rbrace$
    - $Df = (-\infty,0) \cup (0,\infty)$
2.  $f(x) = \ln{x}$
    - $Df = (0,\infty)$
    - $Df = \mathbb{R}^+$
3.  $f(x) = \sqrt{x}$
    - $Df = \langle 0,\infty \rparen $
4.  $f(x) = \frac{470}{x-7}$
    - $Df = \mathbb{R} \setminus \lbrace 7 \rbrace $
    - $Df = (-\infty,7) \cup (7,\infty)$
5.  $f(x) = \ln(x-2)$
    - $Df = (2,\infty)$
6.  $f(x) = \sqrt{-x^2+9}$
    - $Df = \langle -3, 3 \rangle$
7.  $f(x) = \ln(x^2-16)$
    - $Df = (-\infty, -4) \cup (4, \infty)$
8.  $f(x) = \sqrt[3]{1-x^2}$
    - $Df = \mathbb{R}$
9.  $f(x) = \frac{2 + 3x}{x^2 - 4x + 3}$
    - $Df = \mathbb{R} \setminus \lbrace 1, 3 \rbrace$
10. $f(x) = \frac{1}{\ln(4-x^2)}$
    - $Df = (-2,2) \setminus \lbrace -\sqrt{3}, \sqrt{3} \rbrace$
    - $Df = (-2, -\sqrt{3}) \cup (-\sqrt{3}, \sqrt{3}) \cup (\sqrt{3},2)$
11. $f(x) = \sqrt{\ln(x^2-3x+2)}$
    - $Df = \lparen -\infty, -2 \rangle \cup \langle 2, \infty \rparen$
12. $f(x) = \sqrt[4]{\frac{6-x}{x+5}}$
    - $Df = \lparen 5, 6 \rangle $
13. $f(x) = \frac{x}{\sin(x)}$
    - $Df = \mathbb{R} \setminus \lbrace k \pi, k \in \mathbb{Z} \rbrace$
    - $Df = \bigcup_{k \in \mathbb{Z}} (k\pi, (k+1)\pi)$
14. $f(x) = \frac{x^2}{e^x}$
    - $Df = \mathbb{R}$
15. $f(x) = \mathrm{tg}(2x)$
    - $Df = \mathbb{R} \setminus \lbrace 2k\pi + \pi, k \in \mathbb{Z} \rbrace$
    - $Df = \bigcup_{k \in \mathbb{Z}} (2k\pi-\pi, 2k\pi+\pi)$
16. $f(x) = \arcsin(x-1)$
    - $Df = \langle 0, 2 \rangle$
17. $f(x) = \mathrm{arctg}(x^2-7x+5)$
    - $Df = \mathbb{R}$







Vlastnosti funkcí
=================

Monotonie
---------

Mějme množinu $M \subset \mathbb{R}$.

Funkce $f$ je rostoucí na $M$ $\iff$ $\forall x_1, x_2 \in M : x_1 < x_2 \implies f(x_1) < f(x_2)$

Funkce $f$ je klesající na $M$ $\iff$ $\forall x_1, x_2 \in M : x_1 < x_2 \implies f(x_1) > f(x_2)$

Funkce $f$ je neklesající na $M$ $\iff$ $\forall x_1, x_2 \in M : x_1 < x_2 \implies f(x_1) \le f(x_2)$

Funkce $f$ je nerostoucí na $M$ $\iff$ $\forall x_1, x_2 \in M : x_1 < x_2 \implies f(x_1) \ge f(x_2)$

Funkci $f$ nazveme rostoucí/klesající/neklesající/nerostoucí, pokud je rostoucí/klesající/neklesající/nerostoucí na $M=Df$.

Rostoucí a klesající funkce se nazývají ryze monotónní.

Neklesající a nerostoucí funkce se nazývají monotónní.



Sudost a lichost
----------------

Funkce $f$ je sudá $\iff$ $\forall x \in Df : f(x) = f(-x)$
- zrcadlově souměrná podél osy y

Funkce $f$ je lichá $\iff$ $\forall x \in Df : f(-x) = -f(x)$
- středově souměrná podle počátku



Periodicita
-----------

Funkce $f$ je periodická $\iff$ $\exists T \in \mathbb{R}^+ \enspace \forall x \in Df : f(x) = f(x+T)$
- T se nazývá perioda funkce f



Prostota
--------

Funkce $f$ je prostá $\iff$ $\forall x_1, x_2 \in Df : x_1 \neq x_2 \implies f(x_1) \neq f(x_2)$
- funkční hodnoty ve dvou různých bodech musí být různé
- žádná ypsilonová hodnota nemá dva a více bodů, ve kterých by $f$ nabývala té hodnoty



Omezenost
---------

Ekvivalentní definice omezenosti: funkce $f$ je omezená $\iff$ $\exists k \in \mathbb{R}^+ \enspace \forall x \in Df : |f(x)| < k$
- existuje mez, nad (pod) kterou se ta funkce nikdy nedostane

příklady:

vyšetřete monotonii funkce $f$ na $M$:
- $f(x) = x^2 - 3, M = \langle 0,\infty)$
- $f(x) = x^2 - 3, M = \mathbb{R}$
- $f(x) = \begin{cases} x^3, x <  0,\\0,   x >= 0 \end{cases}, M = \mathbb{R}$
- $f(x) = \mathrm{sgn}(x), M = \mathbb{R}$
- $f(x) = \frac{1}{x}, M = \mathbb{R}$
- $f(x) = \frac{1}{x}, M = \mathbb{R}^+$
- $f(x) = \sin(x), M = \langle -\frac{\pi}{2}, \frac{\pi}{2} \rangle$

určete sudost a lichost funkce $f$:
- $f(x) = \sin(x)$
- $f(x) = \cos(x)$
- $f(x) = \mathrm{tg}(x)$
- $f(x) = \mathrm{cotg}(x)$
- $f(x) = e^x$
- $f(x) = x^2 + 3$
- $f(x) = \sin(2x) - x^3$
- $f(x) = |x| + \cos(x)$
- $f(x) = \frac{x}{1+x^2}$
- $f(x) = \sin(3x) * \mathrm{tg}(2x)$
- lichá + lichá = lichá
- lichá + sudá = nic
- sudá + sudá = sudá
- lichá * lichá = sudá
- lichá * sudá = lichá
- sudá * sudá = sudá







Transformace grafu funkce
=========================

příklady: načrtněte graf funkce $g$, přičemž $f(x) = x^2$, $Df = \langle 0,2 \rangle$
- $g(x) = f(x)$
    - parabola, na x od 0 do 2, na y od 0 do 4
- $g(x) = f(x+2)$
    - funkce bude posunutá o 2 **doleva**
- $g(x) = f(x)+2$
    - funkce bude posunutá o 2 **nahoru**
- $g(x) = f(2 \cdot x)$
    - funkce bude dvojnásobně **smrštěná** ve směru osy x. smršťuje (a natahuje) se vždy se středem v 0
- $g(x) = 2 \cdot f(x)$
    - funkce bude dvonásobně **natáhnutá** ve směru osy y. smršťuje (a natahuje) se vždy se středem v 0
- $g(x) = f(-x)$
    - funkce bude **překlopená** kolem osy y
- $g(x) = -f(x)$
    - funkce bude **překlopená** kolem osy x
- $g(x) = -f(-x)$
    - nová funkce bude se starou **středově souměrná** podle počátku $(0,0)$
- $g(x) = |x^2 - 1|$
- $g(x) = \sin(2x)+1$
